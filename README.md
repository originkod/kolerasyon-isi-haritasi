# Korelasyon Analizi ve Isı Haritası
Korelasyon, iki farklı değişken arasındaki ilişkiyi ölçen bir kavramdır. Örneğin, bir öğrencinin sınav sonuçları ile uyku süresi arasında bir ilişki var mı? Daha fazla uyku alan öğrencilerin sınav sonuçları daha mı yüksek, yoksa daha az uyku alan öğrenciler mi daha iyi performans gösteriyor? Bu, uyku süresi ve sınav sonuçları arasındaki korelasyonu incelemek için kullanabileceğimiz bir örnek olabilir.

Korelasyon, genellikle -1 ile 1 arasında bir değer alır:
Eğer korelasyon 1 ise, bu iki değişken arasında mükemmel bir doğrusal ilişki vardır, yani biri artarken diğeri de tam olarak aynı oranda artar.
Eğer korelasyon -1 ise, mükemmel bir ters ilişki vardır, yani biri artarken diğeri tam olarak aynı oranda azalır.
Eğer korelasyon 0 ise, iki değişken arasında bir ilişki yoktur, yani bir değişkenin değeri diğerini tahmin etmede hiçbir fayda sağlamaz.

Korelasyon ısı haritası, bu ilişkileri daha görsel ve anlaşılır bir şekilde gösterir. Hangi değişkenlerin birbiriyle ne kadar ilişkili olduğunu hızlıca anlamamıza yardımcı olur ve verilerimizi daha iyi analiz etmemizi sağlar.

# Korelasyon Analizi ve Isı Haritası Örneği

Bu örnek, Python programlama dili kullanılarak Pandas, Seaborn ve Matplotlib kütüphaneleri ile korelasyon analizi ve ısı haritası oluşturmayı göstermektedir. İris veri seti kullanılarak yapılan örnekte, veri setindeki özelliklerin birbirleriyle nasıl ilişkili olduğunu görsel olarak göstermekteyiz.

## Gereksinimler

Bu kod örneğini çalıştırmak için aşağıdaki gereksinimlere ihtiyacınız vardır:

- Python (3.x sürümü önerilir)
- Pandas
- Seaborn
- Matplotlib
